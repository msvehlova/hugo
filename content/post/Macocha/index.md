---
title:  "Macocha"
date:   2018-05-02
tags: 
    - macocha
    - lanová dráha
    - hugo
    - jeskyně
---

## Jak se sem dostanu?

Nejsnazší je dojet k Macoše autem. Poblíž Horního můstku se nachází několik prostorných parkovišť. Odtud lze dojít ke vstupu do jeskyně pěšky nebo můžete využít lanovku.

Obrázek- C:\Nami\hugo-start\content\post\Macocha\lanovka.jpg

Pokud pojedete autobusem doporučuji zastávku ve Vilémovicích – Vilémovice, Macocha rozc. 2.0 nebo v Blansku – Blansko, Skalní Mlýn. Dobře si ale prohlédněte jízdní řád. Autobusy sem nezajíždí zrovna často. Ze zastávky Skalní Mlýn lze využít dopravu turistickým vláčkem až ke vstupu do jeskyně.

## Kdy sem jet?

Pokud vás zajímá samotný pohled na dno propasti, můžete sem kdykoli. Horní a Dolní můstek totiž nepodléhají otevíracím hodinám.

Punkevní jeskyně jsou přístupné od dubna do září. Otevřeny jsou denně, ale doporučuje se mít vstupenky zarezervované předem. Kapacita jeskyní bývá přes léto na několik týdnů dopředu vyčerpaná.

## Co tu uvidím?

Z Horního a Dolního můstku je vidět na dno propasti a okolní lesy.

Obrázek - C:\Nami\hugo-start\content\post\Macocha\vyhled_Horni mustek.jpg

Prohlídka jeskyní začíná prostorou Předního dómu, jehož vchod hlídá největší stalaktit jeskyní Strážce. Sifonovitá chodba vede do Hlinitých síní, které sousedí se Středním dómem, u jehož stropu je nepřístupná Krystalová chodba. Za Stalagmitovou chodbou klesá dno jeskyně do Zadního dómu, odkud se návštěvníci dostanou až na dno Macochy, kde končí tzv. Suchá cesta. Mohou se tu pokochat pohledem na dno propasti a na Horní a Dolní jezírko, která napájí říčka Punkva.

Obrázek - C:\Nami\hugo-start\content\post\Macocha\punkevni jeskyne.jpg

Dále přichází na řadu Vodní cesta – plavba na loďkách po podzemní Punkvě. Vodní dómy mezi dnem Macochy a Pustým žlebem jsou výsledkem činnosti mocného proudu vody, která si tudy pod tlakem hledala cestu na povrch.

Obrázek - C:\Nami\hugo-start\content\post\Macocha\masarykuv dom.jpg

### Kontakty:

http://www.propast-macocha.cz

Rezervace provádí Ústřední informační služba Skalní mlýn: telefon: +420 516 413 575, e-mail: info@caves.cz.

## Kam dál?

Mrkněte na [další článek]({{< ref "another-post.md" >}}) nebo se vraťte zpět na [úvod](../../).
